# -*- mode: mandoku-view; -*-
#+TITLE: 剡錄
#+DATE: 2015-08-24 22:39:12.408077
#+PROPERTY: ID KR2k0015
#+PROPERTY: BASEEDITION WYG    
#+PROPERTY: JUAN 卷六上
<pb:KR2k0015_WYG_006-1a>¶
欽定四庫全書¶
　剡録巻六上¶
　　　　　　　　　　　　宋　髙似孫　撰¶
　詩(詩中有及/剡者采焉)¶
　　登臨海嶠初發疆中作　　　　　謝靈運¶
杪秋尋逺山山逺行不近與子别山阿含酸赴脩軫中¶
流袂就判欲去情不忍顧望脰未悁汀曲舟巳隱隱汀¶
絶望舟鶩棹逐驚流欲抑一生歡並奔千里㳺日落當¶
<pb:KR2k0015_WYG_006-1b>¶
棲薄繫纜臨江樓豈惟夕情歛憶爾共淹留淹留昔時¶
歡復増今日歎兹情巳分慮况乃協悲端秋泉鳴北澗¶
哀猿響南巒戚戚新别心悽悽久念攢攢念攻别心旦¶
發清溪隂暝投剡中宿明登天姥岑髙髙入雲霓還期¶
那可尋儻遇浮丘公長絶子徽音¶
　　尋沈剡至嵊亭　　　　　　　　虞騫¶
命楫尋嘉㑹信次歴山原捫天上雲糺與石下雷奔澄¶
潭寫度鳥空嶺應鳴猿榜歌唱將夕商子處方昏¶
<pb:KR2k0015_WYG_006-2a>¶
　　遊沈道士金庭館　　　　　　　沈約¶
秦皇御宇宙漢帝恢武功懽娛人事盡情性猶未充銳¶
意三山上託慕九霄中既表祈年觀復立望仙宫寧為¶
心好道直由意無窮曰余知止足是願不須豐山嶂逺¶
重疊竹樹近䝉蘢開襟濯寒水解帶臨清風所累非外¶
物為念在𤣥空朋來握石髓賔至駕輕鴻都令人徑絶¶
唯使雲路通一舉凌倒景無事適華嵩寄言賞心客歲¶
暮爾來同¶
<pb:KR2k0015_WYG_006-2b>¶
　　徴鏡湖故事¶
將尋鍊藥井更逐賣樵風(凡初/)刻石秦山上探書禹穴¶
中(吕渭/)谿邊尋五老橋上覔雙童(嚴維/)梅市西陵近蘭¶
亭上道通(謝良/弼)雷門驚鶴去射的驗年豐(賈肅/)古寺思¶
王令孤潭憶謝公(鄭槩/)帆開巖上石劔出浦間銅(庾騤/)¶
興裏還尋戴東山更向東(裴晃/)¶
　　壯㳺　　　　　　　　　　　　杜甫¶
越女天下白鏡湖五月凉剡溪藴秀異欲罷不能忘歸¶
<pb:KR2k0015_WYG_006-3a>¶
帆拂天姥中歲貢舊鄉氣劘屈賈壘目短曹劉牆¶
　　淮海對雪　　　　　　　　　　李白¶
朔雪落吳天從風渡溟渤海樹成陽春江沙皓明月飄¶
颻四荒外想像千花發瑶草生階墀玉塵散庭闕興從¶
剡溪起思繞梁園發寄君郢中歌曲罷心斷絶¶
　　别儲邕之剡中　　　　　　　　李白¶
借問剡中道東南指越鄉舟從廣陵去水入㑹稽長竹¶
色谿下緑荷花鏡裏香辭君向天姥拂石卧秋霜¶
<pb:KR2k0015_WYG_006-3b>¶
　　贈陸調　　　　　　　　　　　李白¶
挂席候海色當邑下長川多酤新豐醁滿載剡谿船中¶
途不遇人直到爾門前大笑同一醉取樂平生年¶
　　贈王判官　　　　　　　　　　李白¶
昔别黄鶴樓蹉蛇淮海秋俱飄零落葉各散洞庭流中¶
年不相見蹭蹬逰吳越何處我思君天台緑蘿月㑹稽¶
風月好却遶剡溪迴雲山海上出人物鏡中來¶
　　避地剡中贈崔宣城　　　　　　李白¶
<pb:KR2k0015_WYG_006-4a>¶
忽思剡溪去水石逺清妙雪盡天地明風開湖山貌悶¶
為洛生詠醉發吳越調赤霞動金光日足森海嶠獨散¶
萬古意閑垂一溪釣猿近天上啼人移月邊棹無以墨¶
綬苦來求丹砂要華髮長折腰將貽陶公誚¶
　　秋山寄衛尉張卿及王徵君　　　李白¶
何以折相贈白花青桂枝月華若夜雪見此令人思雖¶
然剡溪興不異山隂時明發懷二子空吟招隱詩¶
　　寄韋南陵　　　　　　　　　　李白¶
<pb:KR2k0015_WYG_006-4b>¶
春風狂殺人一日劇三年乘興嫌太遲焚却子猷船夢¶
見五栁枝已堪挂馬鞭何日到彭澤長歌陶令前¶
　　夢逰天姥吟留别　　　　　　李白¶
海客談瀛洲烟濤微茫信難求越人語天姥雲霓明滅¶
不可覩天姥連天向天横勢拔五嶽掩赤城天台四萬¶
八千丈對此欲倒東南傾我欲因之夢吳越一夜飛度¶
鏡湖月湖月照我影送我至剡溪謝公宿處今尚在渌¶
水蕩漾清猿啼脚著謝公屐身登青雲梯半壁見海日¶
<pb:KR2k0015_WYG_006-5a>¶
空中聞天雞千巖萬壑路不定迷花倚石忽已暝熊咆¶
龍吟殷巖泉慄深林兮驚層巔雲青青兮欲雨水澹澹¶
兮生煙列缺霹&KR0430;丘巒崩摧洞天石扉訇然中開青冥¶
浩蕩不見底日月照耀金銀臺霓為衣兮風為馬雲之¶
君兮紛紛而來下虎鼓瑟兮鸞迴車仙之人兮列如麻¶
忽魂悸以魄動恍驚起而長嗟惟覺時之枕席失向來¶
之烟霞世間行樂亦如此古來萬事東流水别君去兮¶
何時還且放白鹿青崖間須行即騎訪名山安能攢眉¶
<pb:KR2k0015_WYG_006-5b>¶
折腰事權貴使我不得開心顔¶
　　送王屋山人魏萬還王屋　　　　李白¶
遥聞㑹稽美一度耶谿水萬壑與千巖崢嶸鏡湖裏秀¶
色不可名清輝滿江城人㳺月邊去舟在空中行此中¶
久延佇入剡尋王許笑讀曹娥碑沈吟黄絹語¶
　　魯東門汎舟　　　　　　　　　李白¶
日落沙明天倒開波摇石動水瀠洄輕舟帆月尋溪轉¶
吾是山隂雪後來¶
<pb:KR2k0015_WYG_006-6a>¶
水激龍盤犯石堤桃花夾岸魯門西若教月下乘舟去¶
何啻風流到剡溪¶
　　秋下荆門　　　　　　　　　　李白¶
霜落荆門江樹空布帆無恙挂秋風此行不為鱸魚鱠¶
自愛名山入剡中¶
　　送定法師　　　　　　　　　　楊巨源¶
鳳城初日照紅樓禁寺公卿識惠休詩引棣華霑一雨¶
經分貝葉向雙流孤猿學定前山夕逺雁傷離幾地秋¶
<pb:KR2k0015_WYG_006-6b>¶
空性碧雲無處所約公曾許剡溪㳺¶
　　雲門五谿　　　　　　　　　　許渾¶
此谿何處路遥問白髭翁佛廟千巖裏人家一島中魚¶
傾荷葉露蟬噪栁條風急瀨鳴車軸微波漾釣筒石苔¶
縈棹渌山果拂舟紅更就前溪宿村橋與剡通¶
　　湖上蘭若示清㑹上人　　　　　清晝¶
峯心惠忍寺嵊頂謝公山何似南湖近芳洲一畝間意¶
中雲木秀事外水禽閒永日無人到時看獨鶴還¶
<pb:KR2k0015_WYG_006-7a>¶
　　剡溪行　　　　　　　　　　　朱放¶
潺湲寒溪上自此成離别迴首望歸人移舟逢暮雪頻¶
行識草樹漸老傷年髪唯有白雲心為向東山月¶
　　剡溪舟行(六言/)　　　　　　　朱放¶
月在沃洲山上人歸剡縣江邊漠漠黄花覆水時時白¶
鷺驚船¶
　　送王公還剡中别業　　　　　　皇甫冉¶
不見闗山去何時到剡中已聞成樹木更道長兒童籬¶
<pb:KR2k0015_WYG_006-7b>¶
落雲常聚村墟水自通朝朝隱去渡非晚對清風¶
　　袁郎中破賊後經剡中山水　　皇甫冉¶
武庫分帷幄儒衣事鼓鼙兵連越徼外㓂盡海門西節¶
比全疎勒功當雪㑹稽旌旗迴剡嶺士馬濯耶谿受律¶
梅初發班師草未齊行看佩侯印豈得訪丹梯¶
　　潤州南郭留别　　　　　　　皇甫冉¶
縈迴南北岸留滯木蘭橈吳岫新經雨江天正落潮故¶
人勞見愛行客自無憀君問前程事孤雲入剡遥¶
<pb:KR2k0015_WYG_006-8a>¶
　　冬中寄韋弇　　　　　　　　　李端¶
獨坐知霜下開門見木衰壯應隨日去老豈與人期廢¶
井蟲鳴早隂堦菊發遲興來空憶戴不似剡溪時¶
　　送少微上人　　　　　　　　　李端¶
削髪本求道何方不是歸松風開法席江月濯禪衣飛¶
閣猿鳴早漫天過客稀戴顒常執筆不覺此身飛¶
　　雲陽觀寄袁稠　　　　　　　　李端¶
花洞晚隂隂仙壇隔杏林潄泉春谷冷𢷬藥夜牕深石¶
<pb:KR2k0015_WYG_006-8b>¶
上開仙酌松間對玉琴戴家溪北住雪後去相尋¶
　　寄剡中友　　　　　　　　　　項斯¶
歇馬亭西酒一巵半年閒事亦堪悲船横鏡水人眠後¶
蓼暗松江鴈下時山晚迥尋蕭寺宿雪寒誰與戴家期¶
夜來忽覺秋風急應有鱸魚觸釣絲¶
　　過吳張二子檀溪别業　　　　　孟浩然¶
卜築因自然檀溪不更穿園廬二友接水竹數家連直¶
取南山對非闗選地偏草堂時偃曝蘭棹日周旋外事¶
<pb:KR2k0015_WYG_006-9a>¶
情都遣中流性所便閒垂太公釣興發子猷船予亦幽¶
棲者經過竊慕焉梅花初臘月栁色半春天鳥泊隨陽¶
雁魚藏縮項鯿停盃問山簡何似習池邊¶
　　宿雲門寺　　　　　　　　　　宋之問¶
雲門耶谿裏泛鷁路才通夤縁緑篠岸遂到青蓮宫天¶
香衆壑滿夜梵羣山空漾漾潭際月飀飀杉上風兹焉¶
多嘉遁數子今莫同鳳歸嘅處士鹿化聞仙翁樵徑謝¶
村北學井阿巖東永夜豈云寐曉景忽朦朧谷鳥囀尚¶
<pb:KR2k0015_WYG_006-9b>¶
澀源桃驚未紅再來期春暮當造林端窮庶幾蹤謝客¶
開山投剡中¶
　　宿道一上方院　　　　　　　　王維¶
一公棲太白髙頂出雲煙梵流諸洞徧花雨一峯偏迹¶
為無心隱名因立教傳鳥來還語發客去更安禪晝涉¶
松路盡暮投蘭若邊洞房隱深竹靜夜聞遥泉向是雲¶
霞裏今成枕席前豈唯暫留宿眠來將窮年¶
　　送惟律　　　　　　　　　　　崔子向¶
<pb:KR2k0015_WYG_006-10a>¶
陽羨諸峯頂何曾異剡山雨晴秋到後木落夜開闗縫¶
衲紗燈亮看心錫杖閒西方知有社未得與師還¶
　　寄嚴長史　　　　　　　　　　章八元¶
昨辭夫子棹歸舟家在桐廬憶舊丘三徑暖時花競發¶
兩溪分處水爭流近聞江老傳鄉語遥見家山減旅愁¶
或在醉中逢雪夜懷賢應向剡川逰¶
　　寄秦系　　　　　　　　　　　戴叔倫¶
北人歸欲盡猶自寓蕭山閉户不曾出詩名滿世間¶
<pb:KR2k0015_WYG_006-10b>¶
　　酬秦徵君春日見集　　　　　　戴叔倫¶
終日媿無政與君聊散襟城根山半腹亭影水中心朗¶
詠竹窓靜野情花徑深那能有餘興不作剡溪尋¶
　　早行寄朱放山人　　　　　　　戴叔倫¶
山曉旅人去天髙秋氣悲明河川上没芳草露中衰此¶
别又萬里少年能幾時知心剡溪路聊且寄前期¶
　　訪秦系　　　　　　　　　　　韋應物¶
俗吏閒居少同人面㑹難偶隨香署客來訪竹林歡暮¶
<pb:KR2k0015_WYG_006-11a>¶
館花微落春城雨暫寒甕間聊共酌莫使宦情䦨¶
　　舟行入剡　　　　　　　　　　崔顥¶
鳴棹下東陽迴舟入剡鄉青山行不盡緑水去何長地¶
氣秋仍濕江風晚暫凉山梅猶作雨谿橘未知霜謝客¶
文逾盛林公未可忘多慙越中好流恨閱時芳¶
　　送師弟往台州　　　　　　　　崔峒¶
逺客乘流去孤帆向夜開春風江上使前日漢陽來路¶
别猶千里離心重一杯剡溪木未落羨爾過天台¶
<pb:KR2k0015_WYG_006-11b>¶
　　送越客　　　　　　　　　　　張籍¶
見説孤帆去東南到㑹稽春雲剡谿口殘月鏡湖西水¶
鶴沙邊立山鼯竹裏啼謝家曾住處烟洞入應迷¶
　　送嚴維歸越州　　　　　　　　李嘉祐¶
艱難只用武歸向浙江東松雪千山暮林泉一水通鄉¶
心縁緑草野思看青楓春日偏相憶裁書寄剡中¶
　　送越州辛法曹　　　　　　　　李嘉祐¶
但能一官適莫羨五侯尊山色垂趨府潮聲自到門縁¶
<pb:KR2k0015_WYG_006-12a>¶
塘剡溪路映竹五湖村王謝登臨處依依今尚存¶
　　送&KR0559;光大師(師以草/書應制)　　　　　　羅隱¶
禹祠分首戴灣逢健筆尋知達九重聖主賜衣憐絶藝¶
侍臣摛藻許髙蹤寧親久别街西寺待詔初離海上峯¶
一種苦心師得了不須迴首笑龍鍾¶
　　送裴饒歸㑹稽　　　　　　　　羅隱¶
金庭路指剡川隈珍重良朋自此來兩髩不堪悲歲月¶
一巵猶得話塵埃家通曩分心空在世逼横流眼未開¶
<pb:KR2k0015_WYG_006-12b>¶
笑殺山隂雪中客等閒乘興又須迴¶
　　送孔徴君　　　　　　　　　　皇甫曾¶
谷口幽多處君歸不可尋家貧青史在身老白雲深掃¶
雪開松徑疏泉過竹林余生負丘壑相送亦何心¶
　　趙能卿話剡之勝景　　　　　　羅隱¶
㑹稽詩客趙能卿往歲相逢話石城正恨故人無上夀¶
喜聞郎宰有髙情山朝佐命層層聳水接飛流步步清¶
兩火一刀罹亂後㑹須乘興月中行¶
<pb:KR2k0015_WYG_006-13a>¶
　　送張司馬罷使適越　　　　　　劉長卿¶
時危身赴敵事往任浮沈末路三江去當時百戰心春¶
風吳苑緑古木剡山深千里滄波上孤舟不可尋¶
　　孤石　　　　　　　　　　　　劉長卿¶
孤石自何處對之如舊逰氛氤峴首夕青翠剡中秋逈¶
出竒峯當殿前雪山靈鷲慚貞堅一片夏雲長不去莓¶
苔古色空蒼然¶
　　雪夜訪别　　　　　　　　　　劉長卿¶
<pb:KR2k0015_WYG_006-13b>¶
扁舟乘興客不憚苦寒行晚暮相依處江湖欲别情水¶
聲氷下咽沙路雪中平舊劔鋒鋩盡應嫌自贈輕¶
　　賈侍御自㑹稽使迴　　　　　　劉長卿¶
江上逢星使南來自㑹稽驚年一葉落按俗五花嘶上¶
國悲蕪梗中原動鼓鼙報恩看鐵劔啣命出金閨風物¶
催歸緒雲峯發詠題天長百越外潮上小江西鳥道通¶
閩嶺山光落剡溪暮帆千里思秋夜一猿啼栢署榮新¶
寵桃源憶故蹊若為能亟去行復草萋萋¶
<pb:KR2k0015_WYG_006-14a>¶
　　路入剡中作　　　　　　　　　方干¶
戴灣衝瀬片帆通髙枕微吟到剡中掠草並飛憐燕子¶
停橈獨飲學漁翁波濤慢撼長潭月楊栁斜牽一岸風¶
便擬乘槎應去得仙源直恐接星東¶
　　山齋讀書寄校書　　　　　　　錢起¶
日愛衡茅下閒觀山海圖幽人自守朴窮谷也名愚隔¶
嶺知溪雨新泉到户樞蘭叢齊稚子蟠木老潛夫憶戴¶
時過剡逰山慣入壺濠梁時一訪莊叟亦吾徒¶
<pb:KR2k0015_WYG_006-14b>¶
　　憶吳處士　　　　　　　　　　賈島¶
半夜長安雨燈前越客吟孤舟行一月萬水與千岑島¶
嶼夏雲起汀洲芳草深何當折松葉拂石剡溪隂¶
　　竹下殘雪　　　　　　　　　　邱為¶
一㸃銷未盡孤明在竹隂晴光夜轉潔寒氣曉仍深還¶
對讀書牖且闗乘興心已能依此地終不傍瑶琴¶
　　送閻校書之越　　　　　　　　邱為¶
南入剡中路草雲應轉微湖邊好花照山口細泉飛此¶
<pb:KR2k0015_WYG_006-15a>¶
地饒古跡世人多忘歸經年松雪在永日世情稀芸閣¶
應相望芳時不可違¶
　　題招隱寺　　　　　　　　　　張祐¶
千年戴顒宅佛廟此崇脩古寺人名在清泉鹿跡幽竹¶
光寒閉院山影夜藏樓未得髙僧旨烟霞空暫逰¶
　　剡中贈張卿侍御　　　　　　　嚴維¶
辟疆年正少公子貴初還早列名卿位新參柱史班千¶
夫馳驛道駟馬入家山深巷烏衣盛髙門畫㦸閒逶迤¶
<pb:KR2k0015_WYG_006-15b>¶
天下樂照耀剡谿間自賦逰章句空為衰草顔¶
　　送嚴十五之江東　　　　　　戎昱¶
江都萬里外别後幾悽悽峽路花應發津亭栁正齊酒¶
傾遲日暮川濶逺天低心繫征帆上隨君到剡溪¶
　　送清散逰太白山¶
巻經歸太山躡蘚别蘿龕若履浮雲上須看積翠南倚¶
松身入漢暝目月離潭此境堪長往塵中事可諳¶
　　京口别崔固¶
<pb:KR2k0015_WYG_006-16a>¶
積雨晴時近西風葉滿船相逢嵩岳客共聽楚城蟬宿¶
館横秋島歸帆漲逺田别君還寂寞不似剡中年¶
　　遊東峯宗密精廬　　　　　　　温庭筠¶
百尺青崖三尺墳微言巳絶杳難聞戴顒今日稱居士¶
支遁他年識領軍暫對杉松如結社偶因麋鹿自成羣¶
故山弟子空迴首葱嶺還應見宋雲(宋雲事見洛/陽伽藍記)¶
　　宿一公精舍　　　　　　　　　温庭筠¶
夜聞黄葉寺瓶錫兩俱能松下石橋路雨中山殿燈茶¶
<pb:KR2k0015_WYG_006-16b>¶
爐天姥客碁席剡溪僧還笑長門賦髙秋卧茂陵¶
　　寄清凉寺僧　　　　　　　　　温庭筠¶
石路無塵竹徑開昔年曾伴戴顒來窓間半偈聞鐘後¶
松下殘碁送客迴簾向玉峯藏夜雪砌因藍水長秋苔¶
白蓮社裏如相問為説逰人是姓雷¶
　　送剡客　　　　　　　　　　　趙嘏¶
兩重江外片帆斜數里林塘遶一家門掩右軍餘水石¶
路横諸謝舊烟霞扁舟幾處逢溪雪長笛何人怨栁花¶
<pb:KR2k0015_WYG_006-17a>¶
若到天台洞陽觀葛洪丹井在雲涯¶
　　送人之江東　　　　　　　　　劉商¶
含香仍佩玉宜入鏡中行盡室隨乘興扁舟不計程渡¶
江霖雨霽對月夜潮生莫慮當炎暑稽山水不清¶
　　送張文新除温州　　　　　　　趙嘏¶
東晉江山稱永嘉莫辭紅斾向天涯凝絃夜醉松亭月¶
歇馬曉尋溪寺花地與剡川分水石境將蓬島共煙霞¶
却愁明詔徵非晚不得秋來見海槎¶
<pb:KR2k0015_WYG_006-17b>¶
　　送宣武從事越中¶
曉看呈使範知欲勅星軺水國難驅傳山城便倚橈秉¶
籌先獨立持法稱髙標旌斾臨危堞金絲發麗譙别愁¶
當翠巘寛望隔風潮木落孤帆迥江寒壘鼓飄客鴻吳¶
島盡殘雪剡汀銷坐想休秦嶽春應到栁條¶
　　送蕭鍊師入四明山　　　　　　孟郊¶
閒於獨鶴心大於髙松年迥出萬物表髙棲四明巔千¶
尋直裂峯百尺倒㵼泉綘雪為我飯白雲為我田靜言¶
<pb:KR2k0015_WYG_006-18a>¶
不話俗靈蹤時步天¶
　　送談公　　　　　　　　　　　孟郊¶
坐愛青草上意含滄海濵渺渺獨見水悠悠不問人鏡¶
浪洗手緑剡花入心春雖然防外觸無奈饒衣新行當¶
譯文字慰此吟殷勤¶
　　剡溪館聞笛　　　　　　　　　丁仙芝¶
夜久聞羌笛寥寥虛客堂山空響不散溪靜曲宜長草¶
木生邊氣城池逗夕凉虛然異風出髣髴宿平陽¶
<pb:KR2k0015_WYG_006-18b>¶
　　贈江州李十使君員外¶
我本江湖上悠悠任運身朝隨採樵客暮伴打魚人跡¶
為燒丹隱家縁嗜酒貧經過剡溪雪尋覔武陵春¶
　¶
　¶
　¶
　¶
　剡録巻六上¶
#+PROPERTY: JUAN 卷六下
<pb:KR2k0015_WYG_006-19a>¶
欽定四庫全書¶
　剡録巻六下¶
　　　　　　　　　　　　宋　髙似孫　撰¶
　詩¶
　　送越帥程公闢　　　　　　　　趙汝礪¶
畫舫參差看欲飛紛紛車馬厭塵泥右軍筆墨空蘭渚¶
安道風流訪剡溪白首得時歸莫遽丹心懷國去猶稽¶
月明㑹醉蓬萊閣應笑雲霄自有梯¶
<pb:KR2k0015_WYG_006-19b>¶
　　前題　　　　　　　　　　　　曽孝宗¶
虎符分鎮浙江東&KR0712;棹都門使斾雄雙槳徘徊枌社日¶
髙牙摇曳剡溪風蓬萊閣讌公書簡賀監湖游獄榜空¶
行聴越民謌德政亟還青瑣見旌忠¶
　　前題　　　　　　　　　　　　劉奉世¶
使君遺愛徧南州五馬新歸瘴海頭捧橐未厭青鎖直¶
懷章還作鑑湖遊餘姚人物傳吳逺越地山川向剡幽¶
應有清詩資卧理㑹吟他日記風流¶
<pb:KR2k0015_WYG_006-20a>¶
　　前題　　　　　　　　　　　　王仲脩¶
一麾占得山川勝金紐新提左顧龜蒼闕鬥龍辭日下¶
紅旌引騎照江湄剡溪月午何妨醉曲水春餘好賦詩¶
玉案天香攜滿袖錦衣誰似過鄉時¶
　　晚泊嶀蒲寄剡縣劉貺員外　　　潘閬¶
曉泛剡溪水晚見剡谿山徘徊駐行棹待月思再還漁¶
唱深潭上鳥棲髙樹間應當金石友念我無暫間¶
　　自諸暨抵剡　　　　　　　　　呉處厚¶
<pb:KR2k0015_WYG_006-20b>¶
莫歎塵泥汩且圖山水遊維峯天姥翠一舸剡溪秋不¶
見戴安道有懷王子猷西風無限意盡屬釣魚舟¶
夷猶雙槳去莫不辨東西夕照偏依樹秋光半落溪風¶
髙一鴈小雲薄四天低莽蕩孤帆卸水村楊栁隄¶
秋渚函空碧秋山刷眼青排頭烟樹老撲面水風醒上¶
瀬復下瀬長亭仍短亭夜船明月好客夢滿流螢¶
出得雲門路風悽日夕曛船撑鑑湖月路指沃州雲山¶
色周遭見溪流屈曲分一觴還一詠誰似右將軍¶
<pb:KR2k0015_WYG_006-21a>¶
　　憶越　　　　　　　　　　　　楊蟠¶
蓬萊閣面對青山地上逰人半是仙漁浦夕陽横掛雨¶
鑑湖春浪倒垂天髙城尚鎖當時月故殿空留幾處煙¶
長愛剡溪堪發興雪中曽棹子猷船¶
　　寄雲門運禪師　　　　　　　　顔復¶
句谿曲曲剡山重誰訪桑門物外蹤超世有言皆實際¶
示人無意在機鋒平生懷抱佳髙遯壯歲衣冠鏁俗容¶
每想清禪心暫寂秋聲蕭瑟夜庵松¶
<pb:KR2k0015_WYG_006-21b>¶
　　雨霽剡谿¶
剡溪風雨霽航葦重行行到處楊栁色幾家荷葉聲噪¶
蟬金鼎沸㳺水玉壺清最喜魚梁伴歸帆的的輕¶
　　剡中夜思　　　　　　　　　　林槩¶
密樹芳穠碧草齊春華微度緑隂低溪連嵊水興何盡¶
路接仙源人自迷落絮有情風上下好花無語日東西¶
故園桃李經年别一望歸心遶翠蹊¶
　　剡溪書懷三絶　　　　　　　　盧天驥¶
<pb:KR2k0015_WYG_006-22a>¶
山鳥逢春恰恰啼桃花流水路猶迷何時鼠子膏齊斧¶
笑領白雲歸剡溪¶
故園生事只衡茅不管方兄久絶交糲食枯椽吾易足¶
鷦鷯只占一枝巢¶
山杏枝頭鵯鵊兒來𫝊春意語多時脆紅可是渾無力¶
不奈東風盡日吹¶
　　泛剡溪¶
愁呵龜手冷摇鞭乘興來登訪戴船觧事篙師小鳴艣¶
<pb:KR2k0015_WYG_006-22b>¶
恐驚寒鴈入晴天¶
　　龍宫寺　　　　　　　　　　　華鎮¶
鹽梅器業尚風塵書劔曽㳺寂寞濵秀句玲瓏滿天下¶
應捜佳麗入機神¶
　　金庭洞天　　　　　　　　　　華鎮¶
嵩髙秀入洛川清鶴去雲歸冷玉笙霜白金庭今夜月¶
流風依約有遺聲¶
　　桃源　　　　　　　　　　　　華鎮¶
<pb:KR2k0015_WYG_006-23a>¶
嘉樹風生玉宇香鸎飛燕舞弄春陽歸來井邑皆如舊¶
始覺仙家日月長¶
　　瀑布嶺　　　　　　　　　　　華鎮¶
春日雲崖晴杳杳東風山溜曉泠泠煙霞密邇神仙府¶
草木微滋亦有靈¶
　　戴溪　　　　　　　　　　　　華鎮¶
月華雪彩照長川一葉扁舟破紫煙十二瑶臺登賞夜¶
清光長似昔時天¶
<pb:KR2k0015_WYG_006-23b>¶
　　題戴溪亭　　　　　　　　　　林東¶
溪亭故事幾年華來值秋霖眺望賖雲障山巒多少處¶
雨埋煙火兩三家水肥去馬行髙坂汀没閒鷗上淺沙¶
誰是子猷誰是戴小船盃酒興無涯¶
　　獨秀山　　　　　　　　　　　李易¶
訪戴溪長近若耶金庭雪對赤城霞沼從鵠舉添蕭索¶
峯似鸞翔解歎嗟每愛林間百種蝶難忘竹外四時花¶
剡川圖上他年指獨秀山前是我家¶
<pb:KR2k0015_WYG_006-24a>¶
　　剡溪幽居¶
勝絶剡溪邊巢枝度半年燕回啣落絮魚涌接飛泉丹¶
鼎山頭氣茶爐竹外烟幽居已成趣佳致若為傳¶
　　浴鵠沼¶
鵠沼開新鑑纎塵莫遣遮翠光爭水鳥紅影湛山花天¶
外時分月林端更蔚霞髙飛留舊跡全付謫仙家¶
　　龍潭二¶
雲巘移佳茗風潭遶怪松書傳黄石秘税可紫芝供抵¶
<pb:KR2k0015_WYG_006-24b>¶
玉休驚鵲懷珠且伴龍聴經誰氏子卉服秀仍恭¶
敵騎侵淮海龍潭路始通雲生迷寶刹月皎現珠宫瀉¶
澗泉噴薄依巖樹鬱葱神交難獨擅吾黨契元同¶
　　西溪¶
玉龍擘山開南騖肆奔猛風蕩雪濛濛月流光炯炯壯¶
氣動貴門前驅入蛟井萬&KR0284;息中宵一區臨絶境奔雪¶
有遺音垂磬得深省白雲何所聞就宿孤峯頂¶
　　登軍營塢¶
<pb:KR2k0015_WYG_006-25a>¶
褰裳涉流水倚水送歸雲海角春潛到山腰路忽分伏¶
龍應厭睡飛雹駭論文鸛雀知機早翻然不待羣¶
　　居剡一篇寄鄭天和¶
金庭洞在桐栢山山髙一萬八千丈中有神仙不死區¶
郁郁黄雲覆其上透巖流壑遶四旁面勢參差皆意向¶
雞登天姥有時聞鶴羨沃洲何待放彩衣大勝宫錦袍¶
白髮奉親仍縱賞異才爭出輔清朝爽氣自欣逰碧嶂¶
古來無位有重名吾家謫仙陸魯望平生願到猶不諧¶
<pb:KR2k0015_WYG_006-25b>¶
矧彼區區走俗狀桃源康樂舊鄉存路接風烟聴還往¶
渡江正為九華丹石笋飛泉歸指掌鸞翔鵠浴傳異時¶
列岫方池間想像剡溪隨處可卜居乘興扁舟一相訪¶
　　貴門卜築¶
亂後亦擇居筮山山輒許居民百餘家喜甚手欲舞去¶
久聞公名此幸殆天與感兹鄭重意時節共雞黍剡川¶
非沃野地僻民更窶趂時務擷茗餘力工搗楮寡婦念¶
遺秉汚池憐數罟我欲教耦耕盡力循南畝桃杏種連¶
<pb:KR2k0015_WYG_006-26a>¶
山深居可長處東鄰有節士酒酣乃發語公昔起布衣¶
髙議掩前古親擢類平津决見逢真主兩宫佇六飛萬¶
乘思一舉交侵正倔强蠭起益旁午浩然公獨歸偶出¶
寧有補黙塞復何言長歎汗如雨¶
　　題龍潭壁¶
貴門今是鹿門山盡室扶攜萬壑間流水偶隨真自悟¶
遥岑相望若為攀風翻竹塢慵休掃月過松扉靜不闗¶
潭底卧龍煩一起正須霖雨濟塵寰¶
<pb:KR2k0015_WYG_006-26b>¶
　　書剡山所見寄周侍郎¶
剡山無數野薔薇黄雲爛熳相因依玉杯淺琢承墜露¶
金鍾倒挂摇晨暉斑竹笋行三畝地紅藥花開一尺圍¶
豆角嘗新小麥秀來禽向長櫻桃肥歌舌隨風栁外囀¶
翠花帯水煙中飛魚跳破浪奮赤鬛鶴唳投松翻縞衣¶
鄉闗萬里久無夢巖壑四年今息機丁寧杜宇往江北¶
為喚故人令蚤歸¶
　　題剡溪¶
<pb:KR2k0015_WYG_006-27a>¶
我家住在剡溪曲萬壑千巖看不足却笑當年訪戴人¶
雪夜扁舟去何速¶
山水戴逵邑尚餘清興中千巖落花雨一徑巻松風酒¶
茗延幽子圖書伴老翁長生吾不羨久悟去來同¶
　　雪作望剡溪¶
玉樓瓊樹曉煙披擁衲開門四望迷清曠世人誰似我¶
雪中更對子猷溪¶
　　懷剡川故居¶
<pb:KR2k0015_WYG_006-27b>¶
烟光流轉太駸駸又見春山換緑隂蝴蝶夢中新歲病¶
杜鵑聲裏故鄉心焦桐冷却風三尺瘦竹拖來月一尋¶
早晚掉頭歸小隱誅茅千嶂白雲深¶
斷雲流水古巖隈憶得柴門半扇開雪打子猷船上過¶
春從靈運屐邊來逃禪野榻排芳草覔句寒崖掃落苔¶
容易三年抛絶去不勝啼月曉猿哀¶
病目飛蠅鬢雪乾欲扶吾道愧衰殘把他杓柄力何倦¶
還我钁頭心便安待摘菜花添午供便裁荷葉備春寒¶
<pb:KR2k0015_WYG_006-28a>¶
不辭髙卧烟霞裏枕上青山最好看¶
　　剡溪¶
千古剡溪水無窮名利舟乘閒雪中興唯有一王猷¶
　　了溪¶
禹迹始壺口禹功終了溪餘糧散幽谷歸去錫元圭¶
　¶
　¶
　¶
<pb:KR2k0015_WYG_006-28b>¶
　¶
　¶
　¶
　¶
　¶
　¶
　¶
　剡録巻六下¶
