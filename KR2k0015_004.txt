# -*- mode: mandoku-view; -*-
#+TITLE: 剡錄
#+DATE: 2015-08-24 22:39:12.377634
#+PROPERTY: ID KR2k0015
#+PROPERTY: BASEEDITION WYG    
#+PROPERTY: JUAN 卷四
<pb:KR2k0015_WYG_004-1a>¶
欽定四庫全書¶
　剡録巻四¶
　　　　　　　　　　　　宋　髙似孫　撰¶
　　古竒跡¶
舜井¶
　井二在舜皇山井中有虵生角今為沙土所翳朱慶¶
　餘舜井詩碧甃磷磷不記年青蘿鏁在小山巔向來¶
　不視千尋水疑若蒼梧萬里天¶
<pb:KR2k0015_WYG_004-1b>¶
禹嶺¶
　禹餘糧嶺在了山山下為了溪王銍序言禹治水止¶
　於此山中産藥稱禹餘糧蓋餘食所化近有甑山謂¶
　嘗炊於此張華博物志曰禹治水棄餘食於江為禹¶
　餘糧李羣玉詩曰澗有堯時韭山餘禹伏糧¶
亞父石跡¶
　亞父山在禮義鄉昔山中老農遇神人曰吾亞父也¶
　當宅兹山明日見崖石中有足跡甚大(亞父事出/神異經)¶
<pb:KR2k0015_WYG_004-2a>¶
阮公故居¶
　縣之南有阮公廟即故居也王梅溪詩再入山中去¶
　烟霞鎖翠微故鄉遺宅在何日更來歸¶
楊黄門埭亭¶
　水經曰吳黄門郎黄哀明居嵊縣宏訓里開瀆作埭¶
　埭之西作亭¶
戴安道宅¶
　戴公宅在剡桃源鄉宋景文公詩舟來戴公宅客過¶
<pb:KR2k0015_WYG_004-2b>¶
　孝王家鄉有戴村村多戴姓者郗超每聞欲髙尚隱¶
　退者輒為辦百萬資並為造立屋宇在剡為逵起宅¶
　甚精整戴始往與所親書曰近至剡如官舍(王徽之/居山隂)¶
　(夜雪初霽月色清朗四望皓然獨酌酒咏左思招隱/詩忽憶戴逵逵時在剡便夜乘小船詣之經宿方至)¶
　(造門不前而反人問其故徽之曰本乘興而行盡興/而返何必見安道耶李白雪詩興從剡溪起思繞梁)¶
　(山發孟浩然詩閑垂太公釣興發子猷船陸龜䝉詩/訪戴客愁隨水逺浣沙人泣共溪深項斯寄剡中友)¶
　(詩山晩迥尋蕭寺宿雪寒誰與戴家期李端詩戴家/溪北住雪後去相尋駱賔王雪詩髙人儻有訪興盡)¶
　(詎須回方干雪詩此時行徑無人跡唯望徽之問寂/寥羅隱詩笑殺山隂雪中客等閒乘興又空迴郎士)¶
<pb:KR2k0015_WYG_004-3a>¶
　(元詩或在醉中逢雪夜懷賢應向剡川逰姚勔詩往/時徽之訪安道剡溪扁舟夜獨乘楊蟠詩長愛剡溪)¶
　(堪發興雪中/曽棹子猷船)¶
戴公山¶
　山在忠節鄉今屬金庭觀可二百畝山中多茂林叢¶
　竹又有清流激湍林崕蒼石互相映帯山之巔有龍¶
　湫¶
阮光祿東山¶
　阮裕别傳曰裕居㑹稽剡山志存肥遁世説曰阮光¶
<pb:KR2k0015_WYG_004-3b>¶
　禄在東山蕭然無事内足於懷¶
王右軍書樓墨池¶
　金庭觀有書樓墨池裴通為之記裴通詩寂寂金庭¶
　洞清香發桂枝魚呑左慈釣鵝踏右軍池楊蟠有墨¶
　池懷古詩空山寂寞人何在一水泓澄墨尚新¶
謝車騎桐亭¶
　酈道元水經曰嶀山東北太康湖晉車騎將軍謝𤣥¶
　舊居所在右濵長江左傍連山陵平脩通澄湖逺鏡¶
<pb:KR2k0015_WYG_004-4a>¶
　於江曲起樓樓側悉是桐梓森聳可愛民居號為桐¶
　亭樓兩面臨江盡升眺之處蘆人漁子汎濫滿焉湖¶
　中築路東出趨山路甚平直山有三精舍髙甍凌虛¶
　垂簷帯空俯眺平湖杳然在下江有琵琶圻臨江有¶
　石牀名釣魚臺(張籍詩見説孤帆去東南到㑹稽春/雲剡溪口殘月鏡湖西水鶴沙邊立)¶
　(山鼯竹裏啼謝家曽/住處烟洞入應迷)¶
謝車騎坐石¶
　石在寶積山石磊磊疊疊如稜如鑿水經曰樹下有¶
<pb:KR2k0015_WYG_004-4b>¶
　十二方石地甚方潔¶
葛仙翁釣臺¶
　皇覺寺有釣臺又有石梯絶為竒怪石上有釣車痕¶
　甚分明¶
白道猷滌巾澗¶
　證道寺澗中有道猷滌巾舊迹水痕如白㲲狀¶
趙公峊¶
　謝巖之北通趙公峊趙公者晉懷帝時太常樂工也¶
<pb:KR2k0015_WYG_004-5a>¶
　永嘉二年石勒亂趙公二十四人隱於剡之山峊王¶
　公嶀山賦曰□徑森林北倚趙公之峊□徑在謝巖¶
　北¶
晉武肅王故跡¶
　晉武肅王嘗到嶀山下於舟中看其嵳峩歎其異境¶
　駐舟賦詩¶
嶀娘宅梁詔亭¶
　蕭衍經嶀山於嶀家娘子為婚後别嶀娘入齊南面¶
<pb:KR2k0015_WYG_004-5b>¶
　發詔徵之山上有宣詔亭王公嶀山賦曰梁王别室¶
　歸建業以登天又曰皇書亭畔又看麖滯之蹤¶
謝康樂石牀¶
　嶀山下有石牀康樂嘗垂釣於此出舊經石下舊有¶
　古人姓名¶
謝巖彈石¶
　縣北十五里有謝巖靈運㳺此四顧放彈丸落處為¶
　祠有大石如彈丸王公嶀山賦曰靈運彈飛巖嶂慕¶
<pb:KR2k0015_WYG_004-6a>¶
　此堪棲¶
謝公宿處¶
　李白詩謝公宿處今尚在綠水蕩漾青猿啼康樂有¶
　鄉逰謝有鄉謝公所歴也李嘉祐詩縁塘剡溪路映¶
　竹五湖村王謝登臨處依依今尚存陳充詩雨裏落¶
　帆逰謝鄉寒聲古木共荒凉又有謝巖亦所至¶
王謝飲水¶
　世傳王謝諸人雪後汎舟至此徘徊不能去曰雖寒¶
<pb:KR2k0015_WYG_004-6b>¶
　强飲一口在縣北二十里¶
趙廣信井洞¶
　西太白山山有廣信丹井又有洞石㳫起如屋可容¶
　數人¶
褚伯玉隱居¶
　西太白山山有瀑泉宋書曰伯玉隱身求志居剡縣¶
　瀑布山伯玉常居一樓卒葬樓所¶
禇伯玉太平館¶
<pb:KR2k0015_WYG_004-7a>¶
　齊髙帝即位詔吳㑹二郡以禮迎遣辭疾而歸詔於¶
　剡白石山立太平館舍之¶
秦處士麗句亭¶
　系天寶間避地剡川作麗句亭郡守改其居曰秦君¶
　里大歴五年鄴守薛公僕射奏為右衛率府倉曹參¶
　軍系作詩辭之自謂系家於剡山向盈一紀(其詩曰/由來那)¶
　(敢議輕肥散髪行謌自採薇逋客未能忘野興辟書/翻遣脱荷衣家中匹婦空相笑池上羣鷗盡欲飛更)¶
　(乞大賢容小隱益/看愚谷有光輝)又有山中寄張正則評事詩(終年/常避)¶
<pb:KR2k0015_WYG_004-7b>¶
　(喧師事五千言流水閒過院春風與閉門山容邀上/客桂實落華軒莫强教余起微官不足論正系辭辟)¶
　(之時/也)又有耶溪舊居有將移耶溪舊居留贈嚴維祕¶
　書詩(雞犬漁舟裏長謡任興行同邀落日醉已被逺/山迎書屐將非重荷衣著甚輕謝生無箇事忽)¶
　(起為/蒼生)又有㑹稽山居寄薛播侍郎袁髙給事髙參舍¶
　人詩(稷卨今為相明君復是堯寧知買臣/困猶負㑹稽樵當在耶溪舊居作也)又有謝徐¶
　侍郎同諸詩客訪㑹稽山居詩(忽道仙翁至幽人學/拜迎華簪窺甕牖珍)¶
　(味代藜羮洗硯魚仍戲移罇鳥/不驚華亭攀叙却㑹此越中營)温庭筠宿秦生山齋¶
　詩(幽居路不通結室在東峯歲晩得支遁夜寒逢戴/顒龕燈落葉寺山雪隔林鐘行解    無由發曹)¶
<pb:KR2k0015_WYG_004-8a>¶
　(溪欲/施舂)戴叔倫酬秦徵君徐少府春日見寄(終日媿無/狀與君聊)¶
　(散襟城根山半腹亭影水中心朗詠竹窓/靜野情花逕深那能有餘興不作剡溪尋)¶
王翁信舊居¶
　皇甫冉送王翁信還剡中舊居詩(海岸耕殘雪溪沙/釣夕陽家中何所)¶
　(有春草/漸看長)¶
王公别業(王公當是前/詩王翁信也)¶
　皇甫冉送王公還剡中别業詩(不見闗山去何時到/剡中已聞成樹木更)¶
　(道長兒童籬落雲常聚村墟水/自通朝朝呼野渡向晚對清風)¶
<pb:KR2k0015_WYG_004-8b>¶
袁稠家林¶
　李端寄稠詩(花洞滿沉沉仙壇隔杏林潄泉春谷冷/𢷬藥夜窓深石上開仙酌松間對玉琴)¶
　(戴家溪北住/雪後去相尋)¶
吳處士溪嶼¶
　賈島憶吳處士詩(半夜長安雨燈前越客吟孤舟行/一月萬水與千岑島嶼夏雲起汀)¶
　(洲芳草深何當折/松葉拂石剡溪隂)¶
獨孤處士山居¶
　棲白寄獨孤處士詩(林下别多年相逢事渺然扁舟/浙水上輕策剡山前坐石吟杉)¶
<pb:KR2k0015_WYG_004-9a>¶
　(月眠雲憶島仙何期/歸太白伴我雪中禪)¶
唐氏溪閣¶
　趙湘剡中唐郎中所居詩(古栁垂溪水當門繫雪舟/開門延白鳥掃樹帯清秋)¶
　(閣上看華頂窓中見沃洲/尋常投刺少來即是詩流)¶
　　古阡¶
漢朱買臣墓¶
　縣北六里有石羊買臣吳人墓在剡可疑然暨陽有¶
　買臣書堂及祠¶
<pb:KR2k0015_WYG_004-9b>¶
阮裕墓¶
　縣東九里¶
山桐公墓¶
　縣東故港有髙冡世傳謝氏祖墓¶
戴顒墓¶
　縣北一里王僧䖍吳郡記曰顒死葬剡中有後人所¶
　立石表梅聖俞寄剡縣主簿詩應識道旁碑因風奠¶
　醪醴王梅溪詩千年戴顒墓三字道旁碑紹興二年¶
<pb:KR2k0015_WYG_004-10a>¶
　宰范仲將為作享堂於墓下堂今不存嘉泰三年四¶
　明樓鑰為書本傳立碑於道左嘉定八年令史安之¶
　重建墓亭以脩時祀及於亭左右繪剡中先賢像¶
王右軍墓¶
　去縣東孝嘉鄉五十里¶
　¶
　¶
　¶
<pb:KR2k0015_WYG_004-10b>¶
　¶
　¶
　¶
　¶
　¶
　¶
　¶
　剡録巻四¶
