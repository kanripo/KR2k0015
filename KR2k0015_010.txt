# -*- mode: mandoku-view; -*-
#+TITLE: 剡錄
#+DATE: 2015-08-24 22:39:12.482415
#+PROPERTY: ID KR2k0015
#+PROPERTY: BASEEDITION WYG    
#+PROPERTY: JUAN 卷十
<pb:KR2k0015_WYG_010-1a>¶
欽定四庫全書¶
　剡録巻十¶
　　　　　　　　　　　宋　髙似孫　撰¶
　草木禽魚下¶
　　果¶
梅¶
　皇甫冉寄袁郎中經剡詩受律梅初發班師草未齊¶
　崔顥入剡詩山梅猶作雨溪橘未知霜仲皎次韻王¶
<pb:KR2k0015_WYG_010-1b>¶
　性之梅花詩白玉叢邊碧玉流見花無復為花羞春¶
　風細雨溪山路洗盡去年今日愁春到寒林雪得知¶
　雪中誰解認芳姿溪山飛上一輪月香滿風前獨立¶
　時擇璘梅花詩花老香微春始来禁寒唯有雪相陪¶
　無情誰為添愁怯雨後風前亦可哀江朝宗梅花詩¶
　(朝宗栝蒼/人有詩名)小小人家短短籬冷香濕雪兩三枝寂寥¶
　竹外無窮思正倚江天日暮時月淡霜清驛路長一¶
　枝春信到江鄉西山餓死魂猶瘦洛浦仙遊佩亦香¶
<pb:KR2k0015_WYG_010-2a>¶
　先公翰林次韻新新數㸃照疎籬又折今年第一枝¶
　只為知心無著處雪中獨立冣多時踏雪歸來水路¶
　長親曽相見白雲鄉風來風去都無那分付行人一¶
　㸃香¶
杏¶
　盧天驥剡中詩山杏枝頭鵯鵊兒來𫝊春意語多時¶
　王銍杏花詩玉人半醉㸃豐肌何待武陵花下迷記¶
　得鞦韆歸後約黄昏新月粉墻低醉裏餘香夢裡雲¶
<pb:KR2k0015_WYG_010-2b>¶
　又隨風雨去紛紜人間春色都多少莫掃殘花不盡¶
　魂¶
桃¶
　張燕公題金庭觀詩他日洞天三十六碧桃花發共¶
　師遊東坡詩云劉氏宅邉霜竹老戴公山下野桃香¶
　王梅溪紅桃詩洗盡夭夭色泠然衆卉中却將千葉¶
　雪全勝幾株紅¶
李¶
<pb:KR2k0015_WYG_010-3a>¶
　林槩剡郊野思詩故園桃李經年别一望歸心繞翠¶
　蹊越桃李品最繁剡亦多佳種翠李竊脂桃最髙李¶
　紳遊剡龍宫精舎晝&KR0230;有老僧見一黒蛇上刹前李¶
　樹食其子復望東序而去入紳懷中僧曰公睡中有¶
　所睹否李曰夢中登李樹食李甚美似有一僧相逼¶
　乃窹僧知非常延遇甚謹¶
櫻桃¶
　李易剡山詩豆角嘗新小麥秀來禽向長櫻桃肥盧¶
<pb:KR2k0015_WYG_010-3b>¶
　天驥鹿苑詩把酒憐櫻筍臨流憶鱖魚沈約詩野棠¶
　開未落山櫻發欲燃剡山固多山櫻¶
枇杷¶
　謝靈運七濟曰朝夕食既畢摘果堂隂春惟枇杷宻¶
　林禽春安得有枇杷也始寜塹多植此剡坑吳莊最¶
　多宋謝瞻枇杷賦曰肇寒葩於結霜成炎果乎纎露¶
　則熟乎夏矣宋周祗枇杷賦曰四序一采素華冬馥¶
　八字瓌妙¶
<pb:KR2k0015_WYG_010-4a>¶
林檎¶
　山居賦曰枇杷林檎帶谷映渚青李來禽出羲之帖¶
　梅聖俞詩右軍好佳果墨帖求林禽李易剡山詩豆¶
　角嘗新小麥秀來禽向長櫻桃肥¶
蓮¶
　剡少陂隰蓮芰非利錢昭度剡溪詩到處楊栁色幾¶
　家荷葉風尚言此也擇璘荷花詩雙雙白鷺隨青空¶
　飛入花汀雜翠紅烟火一篷漁舎晚歸時蕩漾小舡¶
<pb:KR2k0015_WYG_010-4b>¶
　風全似惠崇大年小景¶
𤓰¶
　剡之西太平鄉産竒𤓰紺翠如筩味絶佳庾信所謂¶
　美酒含蘭氣甘𤓰開宻筒齊靈敏剡人種𤓰營𦵏朝¶
　採夕生¶
&KR0037;¶
　&KR0037;在嶀山間徃徃青&KR0037;耳韓愈詩&KR0037;圃落青璣𤓰畦¶
　爛文貝唐詩雨顆青璣宻風香白雪翻若蕭山則赤¶
<pb:KR2k0015_WYG_010-5a>¶
　棗甚竒庾肩吾詩踴躍赬魚醉參差絳棗浮是也¶
石榴¶
　剡近東陽故多榴房晉潘尼張載張恊應貞潘岳夏¶
　侯湛若庾鯈范堅宋顔測皆有安石榴賦古人愛之¶
　若此¶
葡萄¶
　廣志曰葡萄黄黒白三種越剡間多碧蒲桃王梅溪¶
　剡館葡萄詩珠帳纍纍挂龍鬚蔓蔓抽從渠能美醸¶
<pb:KR2k0015_WYG_010-5b>¶
　不要愽凉州¶
木𤓰¶
　越剡所産多青𤓰不復丹色如宣城梅溪者何承天¶
　木𤓰賦曰維茲木之在林亦超類而獨召方朝華而¶
　繁實比沙棠而有曜佳語也¶
胡桃¶
　尚書故實曰右軍禽李帖又曰胡桃種巳成矣木𤣥¶
　虚四明山記曰芙蓉峯山足生胡桃今新剡間種此¶
<pb:KR2k0015_WYG_010-6a>¶
　晉鈕滔母荅吳國書胡桃外剛檏内柔甘質似古賢¶
　欲以奉貢善形容如此¶
杮¶
　剡所多也種亦不一謝靈運山居賦曰椑柿披實於¶
　長浦簡文賜柿啓有云懸霜照采四字甚竒¶
椑¶
　潘岳詩前庭樹沙棠後園植烏椑¶
梨¶
<pb:KR2k0015_WYG_010-6b>¶
　剡梨多種葢杜詩所謂塞栁行疎翠山梨結小紅者¶
　然更有大且重者庾信詩寒谷梨應重秋林栗更肥¶
栗¶
　始寜墅有栗圃陶隠居曰栗㑹稽最豐諸暨形大皮¶
　厚不美剡及始寜皮薄而甜秦系謝朱放訪山居詩¶
　土栗添初味寒花帶老顔又山中寄錢起苗發詩稚¶
　子唯能覔梨栗逸妻相共老烟霞¶
榧¶
<pb:KR2k0015_WYG_010-7a>¶
　平泉草木記曰木之竒者稽山之榧東坡詩彼美玉¶
　山果粲為金槃實玉山屬東陽剡暨接焉榧多佳者¶
　僧巽中棐湯詩乆厭玉山果初嘗新棐湯棐肉和以¶
　生蜜氷腦作湯竒絶其木宜製書几王昌齡詩芸香¶
　浄棐案松影閒瑤墀是也¶
柑¶
　剡素無柑近有種者擷實來風味不减黃巖胡公柑¶
　賦處漢之南背江之隂水帶清流山向髙岑種柑法¶
<pb:KR2k0015_WYG_010-7b>¶
　也¶
棖¶
　張籍詩山路黄棖熟沙田紫芋肥真剡中風物也梅¶
　聖俞詩越山橙熟久楚飯稻舂初¶
橘¶
　崔顥入剡詩山梅猶作雨溪橘未知霜任昉述異記¶
　曰越多橘柚園越人嵗稅謂之棖橘戸亦曰橘籍¶
柚¶
<pb:KR2k0015_WYG_010-8a>¶
　列子曰吳越人間有木焉曰□碧實冬青實丹而味¶
　酸爾雅音義曰柚作□崔琦七蠲曰于斯江澤實産¶
　橘柚紫葉元實緑裏朱莖謝惠連詩含苞者柚忘憂¶
　者萱實摘柯摧葉殞條繁¶
鍾乳¶
　山居賦曰訪鍾乳於洞穴靈運自注曰近山竹青剡¶
　崕谷亦生焉梅福四明山記南一峯石壁數穴生石¶
　乳沈約遊金庭館詩朋來握石髄賓去駕輕鴻剡固¶
<pb:KR2k0015_WYG_010-8b>¶
　有此也又詩玉竇膏滴&KR0267;石乳室空籠鮑照詩銅溪¶
　晝森沉乳竇夜滴&KR0267;劉删詩石床新溜乳金竈欲成¶
　丹姚郃詩玉英&KR0356;石乳黄粉落松花皮日休詩鶴笙¶
　入夜歸雲屋乳管逢春落石床張籍詩石洞新生乳¶
　寒泉舊養龍李適詩捫壁窺丹井梯苔瞰乳穴章孝¶
　標詩露寒鍾乳結風定玉花香古人詩中多喜用此¶
朱砂¶
　崖谷間亦有之人不知采耳李白剡中詩無以墨綬¶
<pb:KR2k0015_WYG_010-9a>¶
　苦來求丹砂要寰宇志曰㑹稽嵗貢丹砂¶
禹餘糧¶
　舊經曰嵊北餘糧嶺産禹餘糧愽物志曰禹治水棄¶
　餘食於江為禹餘糧李羣玉詩澗有堯時韭山餘禹¶
　代糧逋翁剡紙歌宛委山裏禹餘糧石中黄子黄金¶
　屑¶
雲母石¶
　剡山接地壁嶺道間所生石色晶瑩葛洪丹經用雲¶
<pb:KR2k0015_WYG_010-9b>¶
　子者雲母也白居易詩朝餐雲母散夜吸沆瀣精張¶
　籍詩鍊成雲母休煩㸑占得雷公當吏兵皮日休詩¶
　深夜數甌唯栢葉清晨一器是雲華注曰雲華雲母¶
　别名¶
石燕¶
　梅福四明山記曰南峯之北嵓生石燕¶
茯苓¶
　山居賦曰茯苓千嵗而方知杜甫茯苓詩翻動神仙¶
<pb:KR2k0015_WYG_010-10a>¶
　窟封題鳥獸形李益茯苓詩松膏為茯苓妙者是鶴¶
　形章孝標詩注缾雲母滑潄齒茯苓香剡山多喬松¶
　松下多苓典術曰松脂入地千嵗為茯苓¶
术¶
　剡山有术爾雅曰术山薊也庾肩吾术煎啟曰緑葉¶
　抽條生於首峯之側紫花標色出自鄭嵓之下楊侃¶
　詩結茅野客前溪住採术幽人絶頂行方干詩雲迷¶
　收术路雪隔出溪時秦系詩霓裳雲氣潤石徑术苗¶
<pb:KR2k0015_WYG_010-10b>¶
　春¶
黄精¶
　舊經曰石鼓山多黄精愽物志曰太陽之草名黄精¶
　謝靈運游名山志曰天室固多黄精秦系期王鍊師¶
　詩黄精蒸罷洗瓊杯林下從留石上苔昨日圍碁未¶
　終局多乘白鶴下山來¶
藷藇¶
　本草曰齊越名山芋異苑曰野人謂之土藷張師正¶
<pb:KR2k0015_WYG_010-11a>¶
　倦遊雜録曰薯蕷唐代宗名預改為葯英廟諱上一¶
　字却呼蕷藥温公送薯蕷苗詩客從魏都來遺我山¶
　藷實則曰山藷王荆公王岐公和蔡樞宻山葯詩則曰¶
　山葯黄魯直和七兄山蕷湯詩則曰山蕷¶
地黄¶
　山居賦曰采石上之地黄剡地種之白樂天採地黄¶
　詩採之將何用持以易糇糧¶
仙茅¶
<pb:KR2k0015_WYG_010-11b>¶
　齊唐集曰少微山有仙茅詩曰仙方上品誇靈種忽¶
　怪靈芝拆紫苞玉澤返嬰看驗術少微山是小三茅¶
　李商老詩聞説仙茅勝鍾乳移根逺自西山阿剡亦¶
　有焉人少採耳¶
　　草¶
芝¶
　鄭僧保剡人芝生於墓¶
蘭¶
<pb:KR2k0015_WYG_010-12a>¶
　越絶書曰句踐種蘭于蘭渚山舊經曰蘭渚山句踐¶
　種蘭之地王謝諸人修褉蘭渚亭山居賦曰風生浪¶
　于蘭渚日倒景于椒塗豈惟蘭渚多蘭剡蘭固自漫¶
　山競秀但花不如蘭渚豊挺耳仲子陵幽蘭賦曰貞¶
　正内積芬華外揚和氣所資精明自得此十六字超¶
　出筆墨蹊逕其知蘭者乎王拱辰送陸軫守越詩棊¶
　墅風烟清早夏褉亭蘭茝暗殘春一時稱傑句録之¶
秋蘭¶
<pb:KR2k0015_WYG_010-12b>¶
　山居賦曰水香送秋而擢蒨注曰水香蘭草也當是¶
　秋蘭秋蘭古人最所鍾愛一經靈均風騷之士競知¶
　慕焉離騷曰秋蘭兮蘼蕪羅生兮堂下緑葉兮素華¶
　芳菲菲兮襲予又曰秋蘭兮青青緑葉兮紫莖張衡¶
　思𤣥賦曰□幽蘭之秋華東京賦曰芙蓉覆水秋蘭¶
　被涯魏武帝陌上桑曰柱杖桂枝佩秋蘭曹植迷迭¶
　香賦曰芳暮秋之幽蘭兮麗崑崙之英芝又詩繁華¶
　捋茂秋霜悴之君不垂眷豈云其誠秋蘭可喻桂樹¶
<pb:KR2k0015_WYG_010-13a>¶
　冬榮又詩秋蘭被長坂晉傅元秋蘭篇秋蘭䕃玉池¶
　池水且芳香又詩秋蘭豈不芬鮑肆亂其芳元鼓吹¶
　曲又曰謀言恊秋蘭清風發其芳陸機詩氣惠秋蘭¶
　潘尼詩流聲馥秋蘭一秋蘭之微而詞人眷眷如此¶
　是亦瓌貞挺秀可以比徳歟比從永嘉移本大畧如¶
　蕙擢花八九月之交香特重于春蘭也¶
蕙¶
　廣雅曰蕙草緑葉紫華林槩詩吳娘晚唱穿菱葉楚¶
<pb:KR2k0015_WYG_010-13b>¶
　客春心記蕙叢¶
長生草¶
　剡之東四明山生草曰長生不死草雖甚枯槁得水¶
　即蔥翠甚為異也東方朔神異經曰㑹稽横山有草¶
　莖赤葉青人死服之活十洲記曰不死草出祖洲田¶
　人既死者活述異記曰漢武帝時月支國獻活人草¶
　仙傳拾遺曰祖洲不死草在洲田中名養神芝葉似¶
　菰不叢生一株活千人杜光庭神仙傳曰秦皇時苑¶
<pb:KR2k0015_WYG_010-14a>¶
　中多疫死者有鳥啣草覆其靣即活王右丞長生草¶
　詩老根那復占春晴能住虚空自發生¶
鹿胎草¶
　獵士陳惠度射鹿剡山鹿孕而傷䑛子死其處生草¶
　曰鹿胎草¶
恒春草¶
　唐方士梁鍾進恒春草詩東吳有靈草生彼剡溪傍¶
　既亂莓苔色仍連菡蓞香金膏徒騁壽石髄莫矜良¶
<pb:KR2k0015_WYG_010-14b>¶
　儻使露涓滴還遊不死方¶
菖蒲¶
　左氏傳曰昌歜説苑曰昌本陶隠居曰昌陽東坡石¶
　菖蒲賛序滿有昌陽之辨盧天驥定林寺㳂溪采石¶
　蒲詩曉行隠隠入花村小雨初晴水氣昏莫厭僧家¶
　能冷淡且穿芸屫采溪蓀擇璘詩寒石一拳添瘦削¶
　皆佳句¶
麝香菜¶
<pb:KR2k0015_WYG_010-15a>¶
　西山有之即紫苑苗也¶
石耳¶
　生四明山絶壁絶甘滑¶
　　茶品¶
㑹稽茶以日鑄名天下余行日鑄嶺入日鑄寺綆日鑄¶
　泉瀹日鑄茶茶與水味深入理窟茶生蒼石之陽碧¶
　澗穿注茲乃水石之靈豈茶哉山中僧言吾左右巖¶
　隖能幾何茶入京都奉臺府供好事者何可給蓋取¶
<pb:KR2k0015_WYG_010-15b>¶
　諸近峯剡居半然則世之烹日鑄者多剡茶也日鑄¶
　以水勝耳建溪顧渚溪以茶名者水也剡清流碧湍¶
　與山脉絡茶胡不竒余留剡幾年山中巨井清甘深¶
　潔宜茶方外交以茶至者皆精絶唐僧清晝詩越人¶
　遺我剡溪茗採得金芽㸑金鼎剡茶聲唐已著李易¶
　剡山詩雲谷移佳茗風潭遶古松栽種也趂時務擷¶
　茗餘力工搗楮采擷也丹鼎山頭氣茶床竹外烟烹¶
　試也仲皎贈剡僧秀藴㸃茶成梅花詩未飛三白雪¶
<pb:KR2k0015_WYG_010-16a>¶
　却報一枝春皆風流人也作茶品¶
瀑嶺仙茶¶
五龍茶¶
真如茶¶
紫巖茶¶
鹿苑茶¶
大崑茶¶
小崑茶¶
<pb:KR2k0015_WYG_010-16b>¶
焙坑茶¶
細坑茶¶
　　泉品¶
陸羽水品二十劉伯芻水品七品藻天下名泉也余盡¶
　取剡中潭谷水入茶三歎茶非水不可水得茶方神¶
　耳盧天驥玉虹亭試茶詩乍見飛泉眼即明玉虹垂¶
　地半天聲何時閒散無公事洗鉢重來汲淺清又航¶
　湖未逐鴟夷子得水今同桑苧翁試遣茶甌作花乳¶
<pb:KR2k0015_WYG_010-17a>¶
　從教兩腋起清風斯人殊有風度作泉品¶
葛仙翁井泉¶
瀑布泉¶
五龍潭¶
簟山三潭¶
石門潭¶
響嵓潭¶
動石潭¶
<pb:KR2k0015_WYG_010-17b>¶
三懸潭¶
紫巖潭¶
橐潭¶
亞輔潭¶
泄潭泉¶
偃公泉¶
龍藏大井¶
明覺大井¶
<pb:KR2k0015_WYG_010-18a>¶
竹山大井¶
謝巖潭¶
獅子巖大井¶
　　禽¶
鶴¶
　張籍詩春雲剡谿口殘月鏡湖西水鶴沙邊立山鼯¶
　竹裏啼李易剡山詩魚跳破浪奮赤鬛鶴唳投松翻¶
　縞衣盧天驥剡中詩但數十家看鶴戸與兩三隻釣¶
<pb:KR2k0015_WYG_010-18b>¶
　魚船¶
鵠¶
　出山居賦廣志曰黄鵠出東海徐幹七喻曰雲鶬水¶
　鵠張伯玉詩冷風徐引江鵠飛白雲回首清猿啼李¶
　易剡山有浴鵠池詩沼從鵠舉添蕭索峯以鸞翔解¶
　嘆嗟又浴鵠開新鑑纎塵莫遣遮¶
鴇¶
　出山居賦朱超詩緑草閒遊蜂青葭集輕鴇謝眺詩¶
<pb:KR2k0015_WYG_010-19a>¶
　田鶴逺相呌沙鴇忽争飛郭璞上林賦注曰鴇似雁¶
　無後指¶
鷮¶
　出山居賦陸璣疏曰兩足之英有鷮爾雅曰鷮雉長¶
　尾走且鳴抱檏子曰雉有擅澤之鷮¶
雉¶
　爾雅雉鸐也元稹詩馴鷗眠淺瀬驚雉入平蕪齊唐¶
　詩纎綸魚&KR1615;尾鳴鏃雉摧班晉王淑之翟雉賦曰雉¶
<pb:KR2k0015_WYG_010-19b>¶
　見質而不陋翟表文而不華晉孫楚翟賦曰班五色¶
　之竒章揚皦皦之清音爾雅曰鸐山雉尾長温庭筠¶
　詩冉冉山雞紅尾長一聲樵斧驚飛起江濤剡中詩¶
　麥隴將雛馴乳雉栁塘遺子漾游魚¶
鷴¶
　項斯詩更望㑹稽何處是沙連竹箭白鷴羣西京雜¶
　記曰鷴有白鷴有黒鷴李白詩請以雙白壁賣君雙¶
　白鷴詩人所樂尚者¶
<pb:KR2k0015_WYG_010-20a>¶
子規¶
　李易剡山詩丁寧杜宇徃江北為唤故人令早歸仲¶
　皎懷剡川故居詩蝴蝶夢中新嵗病杜鵑聲裏故鄉¶
　愁成都記曰蜀王杜宇稱望帝死化為鳥名杜鵑一¶
　名子規爾雅曰嶲周即此鳥也越人謂之謝豹¶
鶯¶
　出舊經詩義疏曰黄鳥鵂鶹也或曰黄栗留或曰黄¶
　鳥一名倉庚謝靈運酬惠連詩嚶鳴已悦豫幽居猶¶
<pb:KR2k0015_WYG_010-20b>¶
　鬱陶¶
畵眉¶
　梅聖俞詩山鳥本無名兩眉如粉畵文與可畵眉詩¶
　百囀千聲隨意移山花紅紫樹髙低始知鏁向金籠¶
　聽不及林間自在啼剡林谷雅多此也¶
拖白練¶
　張九齡詩山禽毛如白練帶栖我庭前栗樹枝張祐¶
　詩紅蕉心半巻白練尾長垂文與可詩磐石坐深林¶
<pb:KR2k0015_WYG_010-21a>¶
　不欲人求見隔㟁誰品絃數聲拖白練玉岑山最多¶
　尤可玩愛¶
黄雀¶
　剡人候雀曰白露來霜降去張芸叟詩所謂黄雀知¶
　時節清江足稻粱是也蘓子由亦曰秋風下黄雀飛¶
　禾日熟黄雀肥其曰百箇同缶仍相依者可醢也¶
婆餅焦¶
　梅聖俞詩婆餅焦兒不食爾又向何之爾母山頭化¶
<pb:KR2k0015_WYG_010-21b>¶
　為石山頭化石可奈何遂作微禽啼不息先公翰林¶
　集髙亭詩山亭十月晏温朝倚檻一聲婆餅焦舌澀¶
　力㣲寒氣早不成清亮却成嬌¶
啄木¶
　爾雅曰啄木鴷也白居易詩豈無啄木鳥嘴長將何¶
　為賈島詩經年抱疾誰來問野鳥相過啄木頻¶
布糓¶
　出舊經温庭筠詩蓮塘艇子歸不歸栁暗桑濃聞布¶
<pb:KR2k0015_WYG_010-22a>¶
　穀¶
戴勝¶
　出舊經爾雅曰戴勝鵀也春秋考異郵曰孟夏戴絍¶
　降春秋説題辭曰戴絍出&KR0345;期起傅元陽春賦曰睹¶
　戴勝之止桑聆布穀之晨鳴梅聖俞詩雉翬依麥雊¶
　戴勝繞枝翔文與可詩戴勝入園春巳老栗留過壟¶
　麥將熟程致道戴勝賦曰惟戴鵀氏知與時通降于¶
　柔桑以趣女工¶
<pb:KR2k0015_WYG_010-22b>¶
鳩¶
　盧天驥剡詩强呼膏雨鳩閒管乍有香泥燕猛忙¶
巧婦鳥¶
　出舊經鷦性巧巢至精若刺韈又名韈雀張祜詩舊¶
　巢飛巧婦新葉長宜男梅聖俞巧婦鳥詩巧婦口流¶
　血辛勤非一朝莠荼時補綻風雨畏漂摇¶
伯勞¶
　出舊經周書時訓曰五月鵙始鳴蔡邕章句曰鵙伯¶
<pb:KR2k0015_WYG_010-23a>¶
　勞也李嘉祐詩映花雙節駐臨水伯勞飛¶
鵯鵊¶
　盧天驥剡中詩山杏枝頭鵯鵊兒來傳春意語多時¶
　歐陽詹詩村店月西入山枝鵯鵊聲鵯鵊鵶舅也張¶
　祜詩落日啼烏舅空林長寄生胡文恭詩二月辛夷¶
　猶未落五更烏舅最先啼此詩說盡鵯鵊啼最早也¶
山鷓鴣¶
　白居易山鷓鴣詩山鷓鴣朝朝暮暮啼復啼啼時露¶
<pb:KR2k0015_WYG_010-23b>¶
　白風凄凄黃茅岡頭秋日晚苦竹嶺下秋日低山中¶
　最多¶
竹雞¶
　梅堯臣詩恐傷爾心不敢泣春岡細雨聞竹雞林和¶
　靖詩晝巖松鼠靜春塹竹雞深王性之詩慘慘風林¶
　呌竹雞冥冥山路曉光微又徳操詩山盡路迴人跡¶
　絶竹雞時作兩三聲陶岳零陵記曰竹雞狀如鶉尾¶
　少長北夢琑言曰竹雞食半夏¶
<pb:KR2k0015_WYG_010-24a>¶
吐綬雞¶
　剡太白山有雞五色吐緑綬號吐綬鳥埤雅曰綬雞¶
　似雉吐物數寸食必蓄嗉慮觸其嗉行每逺草木古¶
　今注曰吐綬鳥曰錦雞劉禹錫吐綬鳥詩越山有鳥¶
　翔寥廓嗉中吐綬光若若李易太白山吐綬雞詩昔¶
　人仙去斷丹梯憔悴深山吐綬雞百囀和鳴非我事¶
　漫將文采慰幽棲¶
鶉¶
<pb:KR2k0015_WYG_010-24b>¶
　博雅曰鶉善鬭梅聖俞鶉詩脱命秋隼下鳴鬭自相¶
　捋夏為黄鶉秋冬為白鶉夏鶉入饌絶勝人多籠致¶
　李白詩君看海上鶴何似籠中鶉¶
鸕鷀¶
　剡溪上漁舟所載者也裴冕詩淺沙游蚌蛤危石起¶
　鸕鷀蒼頡篇曰鸕鷀似鶂而黒楊孚異物志曰鸕鷀¶
　不生卵而孕雛于池澤間又吐生以鐶掛其項入水¶
　捕魚日得數百¶
<pb:KR2k0015_WYG_010-25a>¶
翡翠¶
　李紳詩魚驚翠羽金鱗躍蓮脱紅衣紫菂摧于仲文¶
　詩花驚飛翠羽萍散躍頳鱗栁宗元詩古苔凝青枝¶
　隂草濕翠羽倉頡解詁曰鷸翠别名也韓渥詩天長¶
　水逺網羅稀保得重重翠碧衣則謂之翠碧鳥蔡邕¶
　翠鳥詩囘顧生碧色動摇揚縹青錢起翠鳥詩擘波¶
　得泉魚一㸃翠光去形容盡矣李易剡山浴鵠池詩¶
　翠光争水鳥紅影湛山花謂此也¶
<pb:KR2k0015_WYG_010-25b>¶
白鷺¶
　朱放剡溪詩漠漠黄花覆水時時白鷺驚船趙湘剡¶
　溪唐郎中所居詩開池延白鳥掃樹帶清秋詩義䟽¶
　曰鷺好絜白齊魯謂之舂鋤吳越謂之白鳥¶
鳬¶
　梁簡文詩戲鳬乘洑下漁舟冐浪前又詩旅雁同洲¶
　宿寒鳬夾浦飛許敬宗詩波擁羣鳬至秋飄朔雁歸¶
　皆剡中風景毛萇詩傳曰鳬水鳥方言曰野鳬甚小¶
<pb:KR2k0015_WYG_010-26a>¶
　好没水謂之鷿鵜倉頡解語曰鳬名水鶻晉張望鷿¶
　鵜賦曰惟鷿鵜之小鳥托川湖以繁育能率性以閑¶
　放匪窘惕于籠畜謝眺野鳬賦曰碎文錦之丹臆納¶
　綺緑之翠襟¶
鸂&KR0529;¶
　温庭筠詩剡溪魚客賀知章任達憐才愛酒狂鸂&KR0529;¶
　葦花隨釣艇蜻蜓菰菜夢横塘謝惠連鸂&KR0529;賦曰覽¶
　水禽之萬類信莫麗乎鸂&KR0529;服昭晰之鮮姿憇川湄¶
<pb:KR2k0015_WYG_010-26b>¶
　而偃息臨海異物志曰鸂&KR0529;食短狐在溪中無毒氣¶
　古人淮賦曰&KR0529;㝷邪而逐害是也陳昭裕圖經曰鸂¶
　&KR0529;宿渚若有敕令其浮游也雄左雌右皆有式度¶
鵁鶄¶
　周禮曰㑹稽宜鳥其注曰孔雀係鵁鶄之屬歐陽詢¶
　曰鵁鶄似鳬髙脚毛冠晉摯虞賦曰鵁鶄呈儀若刻¶
　若畫巧態多姿乍浮乍沒¶
脊令¶
<pb:KR2k0015_WYG_010-27a>¶
　出越經杜公所謂沙晚脊令寒者越人曰雪姑賛寧¶
　物類志亦曰雪姑爾雅則曰□渠脊令也飛則鳴行¶
　則摇又有坑鵲殊小¶
魚鷹¶
　舟過嶀江一禽如雪擒魚健於隼問之漁人曰魚鷹¶
　也温公魚鷹詩翩然下林表不憚風湍惡¶
　　獸¶
麖¶
<pb:KR2k0015_WYG_010-27b>¶
　靈運自注山居賦曰麖音京能跳躍字書曰麖大鹿¶
　也一角而牛尾王梅溪嶀山賦曰皇書亭畔又看麖¶
　滯之蹤¶
&KR1393;¶
　爾雅曰&KR1393;大鹿旄毛狗足元稹詩庭狎仙翁&KR1393;池游¶
　縣令鳬葉清臣詩山迥人逢&KR1393;江清客厭魚杜甫詩¶
　永與清溪别䝉將玉饌俱剡其庶乎¶
羱¶
<pb:KR2k0015_WYG_010-28a>¶
　出山居賦爾雅注曰羱羊似吳羊而大其角橢出義¶
　訓曰羱羊養草以&KR0777;旋注曰暑天塵露在其角上生¶
　草戴之而行愛之獨寢又廣志曰羱羊角重於肉代¶
　都賦曰大角謂之羱¶
豕¶
　舊經劉禹錫進野猪狀曰收刈之餘田獵有獲異於¶
　芻豢著在方書¶
熊¶
<pb:KR2k0015_WYG_010-28b>¶
　李白詩湖月照我影送我至剡溪又云熊咆龍吟似豕¶
　冬蟄説文曰心有脂曰熊白味美好舉木引氣莊子¶
　所謂熊經鳥伸冬蟄不食饑則䑛其掌其美在掌盧¶
　象詩明月聞山鳥寒崕見蟄熊李端詩熊寒方入樹¶
　魚樂稍窺泉陳陶詩鶴鳴髙崖裂熊鬭老樹倒梅聖¶
　俞詩霜落熊升木林空鹿飲溪¶
羆¶
　出山居賦詩傳曰黄羆赤羆大如熊脂白而麄栁宗¶
<pb:KR2k0015_WYG_010-29a>¶
　元羆説曰羆之狀被髪人立絶有力¶
猿¶
　虞騫嵊亭詩澄潭寫度鳥空嶺應鳴猿李白剡中詩¶
　猿近天上啼人移月中棹又曰謝公宿處今尚在緑¶
　水蕩漾青猿啼劉長卿詩鳥道通閩嶺山光落剡溪¶
　暮㠶千里思秋夜一猿啼仲皎東太白山溪猿亭詩¶
　挂烟羣木冷啼月一山秋¶
狐¶
<pb:KR2k0015_WYG_010-29b>¶
　詩傳曰狐色赤白征記曰狐聽氷無聲乃度張説詩¶
　啼&KR0400;抱山月饑狐獵野霜¶
豺¶
　出山居賦爾雅曰&KR0600;狗足説文曰豺體細瘦謂之豺¶
　季秋取獸四面陳之謂之祭獸嘗行黄沙道中見一¶
　&KR0600;與一野豕絶大為野丁所奪¶
玃¶
　剡太白山趙廣信錬丹登仙之處有赤玃爾雅曰玃¶
<pb:KR2k0015_WYG_010-30a>¶
　父善顧郭璞注曰似猴而大能玃持人好顧盻吕氏¶
　春秋曰猴五百年化為玃盧天驥鹿苑寺詩饑鼯猛¶
　玃號窮冬層巒秀壁撑晴空¶
　　魚¶
鱸¶
　李白詩此行不為鱸魚鱠自愛名山入剡中項斯寄¶
　剡中友詩山晚迥尋蕭寺宿雪寒誰與戴家期夜來¶
　忽覺秋風急應有鱸魚觸釣絲羊士諤詩山隂道上¶
<pb:KR2k0015_WYG_010-30b>¶
　桂花初王謝風流滿晉書㑹作江南步從事秋來還¶
　復憶鱸魚¶
白魚¶
　嶀山下巨潭白魚所聚大者二三尺頭昻者第一尾¶
　頳者謂之追紅白杜甫詩白魚困宻網黄鳥喧佳音¶
　方干詩山鳥踏枝紅果落家童引釣白魚驚韋應物¶
　詩沃野收紅稻長江釣白魚白居易詩青青芹蕨下¶
　疊卧雙白魚¶
<pb:KR2k0015_WYG_010-31a>¶
青魚¶
　青魚頭色微青劉邵七華曰洞庭之鮒青顱碧鱗葢¶
　此類池中所蓄不及溪中者向過娥江漁人數連網¶
　得此魚可三四尺剡中所有乃江中物也¶
鱧¶
　出山居賦爾雅曰鱧鮦也陸璣疏曰魴鱧也本草經¶
　曰蠡今作鱧字¶
鮒¶
<pb:KR2k0015_WYG_010-31b>¶
　出山居賦王肅易注曰鮒小魚廣雅曰鯖鮒也劉邵¶
　七華曰洞庭之鮒出于江岷素腴青顱朱尾碧鱗¶
鰱¶
　鰱即鱮也魚詩箋曰鱮似魴而大頭魚之不美者土¶
　語曰買魚得鱮不如啖茹埤雅曰吳越呼鱅鰱魚齊¶
　唐越吟行楩柟非給燎魴鰱必施罛¶
鱒¶
　出山居賦陸璣疏曰鱒倪似鯢鱗細于鯢赤眼多細¶
<pb:KR2k0015_WYG_010-32a>¶
　文孫炎爾雅正義曰鱒好獨行¶
鯇¶
　爾雅曰鱧鯇也陸璣䟽曰鯇似鱧狹而厚江東呼為¶
　鯉魚今剡漁謂之逆者鱒鱧之類也¶
鯉¶
　李易剡山詩魚跳破浪奮赤鬛鶴唳投松翻縞衣赤¶
　鬛鯉也¶
　¶
<pb:KR2k0015_WYG_010-32b>¶
　¶
　¶
　¶
　¶
　¶
　¶
　¶
　剡録巻十¶
